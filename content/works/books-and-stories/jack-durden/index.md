---
image: >-
  https://static.wixstatic.com/media/352c30_b40b8fd81d4746efa4c76948ad698f8c~mv2.png/v1/fill/w_1123,h_672,fp_0.50_0.50,q_90,enc_auto/352c30_b40b8fd81d4746efa4c76948ad698f8c~mv2.png
genre: 'Noir, Thriller, Horror'
imgSrc: /images/jack-durden.webp
genreTina:
  - Noir
  - Thriller
  - Horror
genreIcon: skull-outline
title: Jack Durden
---

Driiiiin, driiiiin...

“Jack Durden, Investigatore Privato” “Signor Durden, buongiorno, io... mi chiamo Claire Montgomery. La chiamo per mio marito”.
La voce incerta al telefono sembrava appartenere ad una donna di 30-40 anni e suonava come se non fosse sicura di quello che stesse facendo.
Un altro caso di tradimento, pensò Jack frustrato. Avrebbe dovuto passare ore ad inseguire un uomo che lascia la moglie per andare a trovare l’amante, fare foto, portarle alla moglie, incassare... la solita routine. Niente di particolarmente stimolante, ma almeno aiutava a pagare le bollette.
Ormai il lavoro di investigatore era per lo più sorpassato e raramente si ricevevano casi diversi da questi.

“Quindi suo marito la tradisce? Ok, avrò bisogno di un indirizzo e” “Oh, cielo, no. Mio marito è scomparso!” la voce, da incerta, era diventata agitata “Non lo vedo ormai da giorni. Non so più cosa fare!” “Ha provato a chiamare la polizia?” rispose Jack, con una punta di sarcasmo.
“La polizia mi ha liquidato dicendo che probabilmente è fuggito con un’amante e che hanno troppo da fare per poter perdere tempo senza una prova concreta di un crimine. Ma Ed non mi avrebbe mai lasciata!” la voce rotta da un singhiozzo.
Sapeva che spesso la sua prima teoria si sarebbe rivelata quella corretta e che avrebbe trovato l’uomo semplicemente a casa di un’altra. L'aveva letto una volta in una rivista di filosofia, non si ricordava dove, ma c'era un principio chiamato Rasoio di “qualcuno” secondo il quale l'ipotesi più semplice è solitamente quella corretta. Al tempo aveva pensato si trattasse di un prodotto per barbieri. Ma, ancora, trovare un lavoro era già difficile di suo, quindi non era il caso di fare gli schizzinosi in merito.

\[expand]

Inoltre solitamente i mariti che tradivano le mogli non erano delle cime nel nascondere le proprie tracce. Lo avrebbe trovato piuttosto facilmente, e magari ci sarebbe stata l’opportunità di gonfiare la parcella con qualche ora extra.
“Va bene. Sono 40 l’ora, spese escluse, naturalmente. Avrò bisogno di una foto e le solite informazioni tipo luoghi che frequenta abitualmente, conoscenze, avvenimenti più o meno rilevanti degli ultimi giorni...” “Ho preparato gran parte di quanto mi ha richiesto. E i soldi non sono un problema” Avrei dovuto chiedere 60...
“Mi può trovare al 21 Chester Lane. Quando può venire?” 21 Chester Lane? rimuginò Jack cercando di ricordare dove fosse il posto.

“Solo un attimo” rispose mentre tirava fuori una mappa della città e dintorni.
Chester Lane, Chester Lane, Chester... eccola qui puntando il dito su una stradina che serpeggiava via da una statale, pochi chilometri fuori città.
Controllò l’orologio che aveva al polso: le 15:30.
“Credo di poter essere lì in un paio d’ore, più o meno” “La ringrazio, la ringrazio infinitamente. Grazie ancora Signor Durner”.
Subito dopo si sentì il suono della chiamata conclusa.
Jack guardò un attimo la cornetta sovrappensiero.
Speriamo che questo lavoro non si riveli una rottura.

Checché la Signora Montgomery dicesse il contrario, era altamente improbabile che il marito fosse scomparso misteriosamente.
Bene o male finivano tutte allo stesso modo, anche se le cose potevano complicarsi, qualora il marito o la moglie (o i vari amanti, se è per questo) avessero scoperto il coinvolgimento di un Investigatore Privato.
“Mi hai rovinato la vita! Ho perso tutto per colpa tua!” “Ehi amico, io faccio solo il mio lavoro. Non sono di certo stato io a farti infilare nel letto di un’altra.
Direi che questa situazione è più colpa tua che mia” “Me la pagherai per questo! Hai capito! Me la pagherai!” Non era neanche così raro che il partner traditore diventasse violento in qualche modo. Non sarebbe stata la prima volta che tornava a casa con un occhio nero.
Ma almeno c’era Eveline, o almeno c’era fino a qualche mese prima.
Il suo sguardo cadde sulla foto incorniciata sulla scrivania, ritraente una donna di 30 anni che sorrideva al fotografo. Si poteva vedere sullo sfondo un faro sul limitare di una scogliera, mentre la donna, che indossava un vestito verde, si passava una mano leggera tra i capelli castano chiari, con un accenno di biondo qua e là, mossi dal vento che proveniva dal mare.
I colori della fotografia iniziarono a sciogliersi e a mescolarsi tra di loro, quando la sua vista andò fuori fuoco ed i ricordi ad invadere la sua mente.
La gita sulla costa, la passeggiata sulla scogliera, il rimanere fuori fino alla sera, la notte stellata...
proprio mentre un sorriso stava per increspargli la bocca, venne investito da memorie più recenti.
Eveline che gli diceva di volersi sposare, di voler creare una famiglia, di avere qualcuno, a casa, che le stesse accanto, e non che tornasse ogni tanto e svenisse sul divano. I litigi, le urla, una porta che sbatte e che non si riaprirà più.
Il suono lontano di un campanile che annuncia le 16 lo riportò al presente. La vista rimise a fuoco la stanza che era il suo ufficio. La luce del sole che filtrava dalle finestre semicoperte dalle veneziane indicava che la giornata si stava rapidamente avviando verso la sera, colorando le superfici con sfumature di marrone e arancione.
Sembra lo stereotipo dell’ufficio di un Investigatore Privato preso da romanzi di serie B.
La bottiglia di whisky e diversi bicchieri sporchi in disordine sulla scrivania, un posacenere stracolmo di mozziconi, confezioni di take-away dove un tempo doveva forse esserci un cestino.
Jack sospirò e controllò di nuovo l’orologio.
16:03. Hai appena sentito l’orologio che annunciava le 4, svegliati Jack.
Tornò alla scrivania, raccolse il pacchetto di sigarette, la fiaschetta da un cassetto (piena per 3⁄4 stimò scuotendola), poi si diresse verso l’appendino vicino alla porta, afferrò la fondina con la SLS 60 (non che ne avrò bisogno) più per abitudine che per altro, facendola passare sulle spalle.
Infine prese l’impermeabile Veramente, lo stereotipo di un investigatore privato e, dopo aver controllato di aver preso le chiavi, imboccò la porta.
Uscito dal palazzo venne accolto da una fresca folata di vento autunnale che gli rese difficile accendersi la sigaretta tirata fuori da un pacchetto morbido di Molboro.
Rimase un attimo così, ad espirare il fumo della sigaretta e cercando di schiarirsi un po’ la mente.
Continuando a fumare, raggiunse la sua macchina, una Chevrolet Impala nera del '67, la aprì e ci si sedette, ancora una volta perso nei suoi pensieri. Infine scosse la testa e decise di partire.
Mentre sfrecciava tra i palazzi, le strade poco trafficate, si accese un’altra sigaretta, il gomito sinistro appoggiato fuori dal finestrino. Guardò distrattamente il sole tagliato dall’orizzonte mentre la macchina si lasciava le ultime case della città alle spalle.
Pian piano i segni della civiltà diventavano sempre più sporadici, lasciando spazio a campi bagnati dalla luce del tramonto. L’intervallare delle ombre dei lampioni e dei pali dell'alta tensione erano un  metronomo che dettavano il tempo dei suoi pensieri. Memorie passate, congetture sul caso, memorie passate, congetture sul caso... Magari non tradimento nello specifico, magari il marito si era semplicemente stufato della moglie, della sua vita, del suo lavoro... e aveva altrettanto semplicemente alzato i tacchi ed era partito per ricominciare in qualche altra luogo, magari esotico.
Ma se davvero si trattava di tradimento, come il suo intuito continuava a dirgli, sperava veramente che tutto si concludesse senza ulteriori casini.
La musica alla radio gli ronzava lontana nelle orecchie, suggerendogli una melodia dimenticata, ma che non si sforzava di ricordare.
Chester Lane! Jack mise la freccia e si infilò in una stradina sterrata. Le nuvole di polvere alzate dagli pneumatici si unirono al volo dei suoi pensieri, entrambi accompagnati dalla voce alla radio.
Mi sa che ci siamo, i suoi pensieri iniziarono a rifocalizzarsi quando vide in lontananza una casa spuntare dietro un muro di cinta alto tre metri. Strano che esista un 21 di Chester Lane, ma non gli altri venti numeri.
Il sole ormai era praticamente tramontato, mentre parcheggiava di fianco al cancello. Jack spense il motore e si chinò verso il sedile del passeggero per dare un’occhiata alla costruzione ad una ventina di metri dall’ingresso. Aprì la fiaschetta, prese un sorso, Piano rialzato, primo piano e quella finestra in cima cos'è, una mansarda?, un altro sorso.
Chiuse la fiaschetta e la mise via, nella tasca interna dell’impermeabile, opposta al revolver.
Speriamo di non confonderci. Speriamo di confonderci.
Con una mano aprì la portiera, mentre con l’altra tirò fuori il pacchetto di sigarette. Un colpo di polso ed una sigaretta spuntò dal pacchetto. La prese direttamente tra le labbra. Si fermò un attimo per godersi l’odore del tabacco non ancora bruciato, poi fece scattare l’accendino e diede fuoco alla punta. Inspiro una boccata di fumo. Infine si avviò con calma verso la porta della casa.
Appena passato il cancello, notò che ai piedi delle mura erano stati piantati dei cespugli di rose Blu? Chi pianta delle rose blu? Alzando le spalle prosegui verso la casa. Salì i pochi gradini della veranda e suonò svogliatamente il campanello, mentre continuava a guardarsi intorno. Uno spicchio di sole era ancora visibile oltre il cancello, oltre la sua macchina, oltre i prati di erba bruciata. Il vento trascinava con se le prime foglie autunnali. Nessuno? Ed inizio a picchiettare la porta con le nocche. La casa era pervasa nel silenzio. Andiamo! Diede un paio di pugni un po’ più decisi alla porta, che si socchiuse con un cigolio.
Cosa cav... Tolse la sigaretta dalla bocca e premendo due dita dell’altra mano aiutò la porta ad aprirsi completamente.
Venne accolto da un corridoio buio che si inoltrava nell’oscurità della casa, sulla sinistra quelle che potevano essere le scala che portavano al piano di sopra. Buttò la testa dentro e controllò ai lati della porta se ci fosse nascosto qualcosa. Niente. C'era poco spazio per qualsiasi altra cosa in ogni caso.
Cos’è questo odore? Sentendo una traccia metallica nell’aria, il suo sguardo si abbassò per osservare il pavimento tenuemente illuminato dagli ultimi superstiti raggi di sole. Sul parquet quella che sembrava una pozza di un liquido di qualche tipo, semi-recente. Fece scattare il dito medio per liberarsi della sigaretta, senza preoccuparsi di spegnerla. Questa volò da qualche parte nel vialetto che portava al cancello.
Jack si chinò per saggiare con le dita il liquido che si stava ormai seccando. Se lo portò al naso Sangue? Cercò l’interruttore sul muro e lo fece scattare qualche volta, senza risultati. Naturalmente.
Fortuna vuole che teneva spesso una mini-torcia nella tasca dell’impermeabile. L’accese e vide che la macchia si estendeva per qualche metro, prima di svoltare a destra in una porta che, presumeva, portasse al salotto. I segni indicavano che qualcosa (o qualcuno) era stato trascinato.
Direi che è il caso di tirare fuori anche questa estraendo la pistola dalla fondina e controllando che tutti e 5 i proiettili fossero nel tamburo. Una volta accertatosene, la posizionò di fronte a lui,  appoggiando la mano che stringeva il calcio su quella che teneva la torcia. Il cerchio di luce scivolava in tutte le direzioni, cercando di fornire dettagli altrimenti nascosti nel buio. In cima alle scale era visibile una balaustra e un corridoio che si inoltrava in entrambe le direzioni. Davanti a lui poteva vedere in lontananza quella che pareva una porta che dava sul retro della casa. Si girò verso destra per affrontare la voragine oscura che aveva inghiottito la cosa che aveva lasciato quella macchia di sangue, e che probabilmente avrebbe inghiottito pure lui. La bocca e la gola erano ormai secche, le pupille dilatate in cerca di movimenti. Deglutire era impossibile. I piedi erano molto più pesanti del solito. Il fascio di luce seguì la scia di sangue oltre l’angolo...
“Sorpresa!” le luci del salotto si accesero accecandolo.
Gesù! gridò Jack all’interno della sua testa, spostando con uno scatto la pistola che stava puntando davanti a se, prima contro l'ignoto, adesso contro un gruppo di persone. Mentre si guardava intorno cercando di cogliere la situazione, vide di sfuggita un vecchio grammofono sul quale girava un vinile.
La musica si diffondeva nella stanza piena d'ospiti.
“Cosa...? Come...?” ancora stordito dalla folla e dalla luce, Jack cerco ripetutamente di infilare di nuovo la pistola nella fondina Meno male che non ho mai tolto la sicura finché qualcuno non gli sfilò l’impermeabile e la fondina da spalla, insieme con la pistola. Vrrrip la canzone si interruppe un attimo quando l'ago del vecchio apparecchio saltò. Come in trance, guardò una faccia vagamente conosciuta appendere le sue cose ad un attaccapanni vicino all’ingresso, Bravo Jack, quello non lo avevi manco notato, e ci sei passato di fianco. Eh sì che stai perdendo colpi appena visibile dalla sua posizione.
Persone gli si avvicinavano dandogli pacche sulle spalle e salutandolo, ma per lui era ancora tutto così confuso Cosa sta succedendo? “Dai Jack, non fare quella faccia. Lo sapevamo che l’unico modo per farti celebrare qualcosa era assegnarti un caso” un brivido percorse la spina dorsale dell’investigatore, facendogli rizzare i peli dietro il collo. Se prima la gola era secca, adesso gli pareva di aver passato una settimana nel deserto “Ev... Eveline?” riuscì a dire con la voce spezzata, guardando una donna avvicinarsi, un lungo vestito rosso, i capelli, sciolti, che le incorniciavano la faccia, un sorriso a metà tra il divertito e il malizioso, due bicchieri di quello che sembrava champagne. “Cosa ci fai qui? Cosa sta succedendo?” “Chi pensi che abbia organizzato tutto questo? I tuoi genitori?” indicando con una mano che reggeva un flûte una coppia che salutava “O Daniel?” indicando con l’altra mano il suo vecchio partner di quando era nella polizia, il quale era intento a parlare con un gruppo di vecchi colleghi.
“Dai, bevi questo” e gli infilò in mano uno dei bicchieri. “Buon compleanno Jack” disse Eveline, chinandosi per baciargli una guancia. Il mio compleanno? Che giorno è oggi? Jack senti il freddo vetro del bicchiere tra le dita Non sono mai stato un grande fan dello champagne. Vrrrip l'ago del grammofono saltò di nuovo. “Per questo ti ho portato un whisky!” indicandogli il liquido ambrato che Jack teneva in mano. Questo abbassò lo sguardo per fissare il bicchiere, perplesso Non era un flûte di champagne? e se lo portò alla bocca Decisamente whisky “Ti conviene andare a parlare con gli altri invitati. Non posso tenerti qui tutto per me” e gli fece un occhiolino, mentre gli sistemava il colletto e stringeva il nodo della cravatta semi-disfatta “A dopo” gli accarezzò il braccio e si allontano per parlare con un gruppetto di persone, che lui riconobbe essere alcuni amici con cui avevano l’abitudine di uscire, anni prima.
Jack rimase in mezzo allo spazioso salotto, piano piano ciò che lo circondava iniziava mettersi a fuoco. Tavoli con bevande e cibo contro una parete, qualche divano e sedie sparse qua e là Quanto è grande sta stanza?!, le finestre che correvano su due lati, coperte da pesanti tende blu scuro, Vrrrip il pavimento lindo, un fuoco nel camino. Persone che gli turbinavano intorno, risate, chiacchiere, tintinnio di bicchieri, facce note, facce dimenticate, o forse mai conosciute. Le voci gli arrivavano alle orecchie, ovattate. Quando qualcuno gli si avvicinava e gli rivolgeva la parola, Jack annuiva e rispondeva con un mezzo sorriso, con qualche frase di circostanza Cos’ha detto? Era il fulcro di una  danza sfocata di luci, movimenti e rumori, il centro intorno al quale gravitava tutta l’azione, ma al contempo era come se fosse lontano anni luce, o addirittura in un’altra dimensione. Gli sembrava che tutto fosse inconsistente, come se, allungando la mano, le persone e le cose si sarebbero dissolte come fumo al vento. O forse sarebbe stato lui a dissolversi.
Si passò il bicchiere freddo sulla fronte Come può Eveline essere qui? Dopo tutto questo tempo! Mandò giù un altro sorso per calmarsi.
Era già stato uno shock vedere quella macchia di sangue che arrivava fino dentro al salotto, e tutte quelle persone che non vedeva da chissà quanto tempo Sarebbe potuta finire veramente male se gli fosse partito un colpo. A cosa stavano pensando!?, ma Eveline! Cosa ci faceva lì? Perché aveva organizzato tutto questo? “Ti stai divertendo? O stai facendo il solito asociale?” Per poco a Jack non venne un colpo, sentendo la mano di lei passagli da una spalla all’altra, mentre la sua figura gli compariva davanti, aggirandolo da dietro.
“Non ti ho sentita arrivare”, prendendo un altro sorso. “Sì! Certo! Sono tutti fantastici!”.
“Bugiardo” gli rispose Eveline aggrottata, ma con un accenno di sorriso “È tutta la sera che ti osservo e non hai concluso una frase di senso compiuto”.
“È che non capisco cosa stia succedendo. Perché tutte queste persone sono qui? Il mio compleanno? Che giorno è oggi?”.
Una risata cristallina uscì dalla bocca di Eveline “Oh, Jack. Sempre a cercare di risolvere qualche sorta di mistero. Perché non bevi il tuo whisky, non l'hai ancora toccato”. Vrrrip guardò il bicchiere ancora mezzo pieno.
Jack prese l'ennesimo sorso.
“Vieni, balliamo!” Vrrrip la donna gli prese la mano e lo condusse al centro del salotto. Poi, gli guidò l'altra sul suo fianco e si strinse a lui. La canzone lenta, dolce, cullò la coppia abbracciata. Jack muoveva i piedi, impacciato, seguendo una musica ed un tempo tutti suoi. La sua scoordinazione era tale che pestò un piede ad Eveline. Subito si allontanò e cercò di andarsene con delle scuse.
“Non fare lo scemo” rispose la donna afferrandogli la mano e tirandolo nuovamente a se. Questa volta guidò entrambe le mani di Jack sui suoi fianchi ed intrecciò le sue dietro il collo dell'investigatore.
“Così dovrebbe essere più semplice” gli disse sorridendo. Poi appoggiò la testa al suo petto.
Jack, con la guancia contro la sua testa, chiuse gli occhi, lasciandosi andare, trasportato dalla canzone È mai cambiata? Per un attimo, dall'inizio di tutta quella serata assurda, si permise di rilassarsi un attimo. Espirando, sentì un'enorme stanchezza piombargli addosso. Stava finalmente pagando il conto di tutti quei giorni passati in ufficio, con una dieta a base di alcol, sigarette e cibo pronto. Notti passate a dormire sul divano, quando andava bene, ma il più delle volte semplicemente collassato sulla scrivania, con una mano che ancora manteneva salda la presa sul bicchiere. La spirale che aveva intrapreso quando Eveline se n'era andata, come un'infinita scalinata di roccia che percorreva il bordo del baratro, sempre più giù, verso l'oscurità. A piedi nudi sulla pietra umida, con il vento che lo spingeva inesorabile a scendere in profondità.
Ma adesso tutto andava bene. Lei era tornata! Tutto sarebbe stato come prima. Era di nuovo circondato dalle persone che aveva frequentato per tanto tempo. Era tornato nella sua comfort zone. Vrrrip Aprì gli occhi al suono del disco che ancora una volta era saltato. C'erano molte meno persone adesso. Non ha importanza adesso. Li rivedrò nei prossimi giorni. Adesso riusciva quasi a vedere uno spiragli di luce là, in fondo all'abisso. Vrrrip. Di nuovo? Aprì gli occhi nuovamente e la sala era sprofondata nell'oscurità. Un solo fascio di luce illuminava lui e Eveline dall'alto. Al di fuori di esso, tutto era buio e nulla era riconoscibile. Che importanza ha, ora? Quello che conta è lei. È adesso.
Eveline si staccò leggermente dal suo corpo e gli prese la faccia tra le mani. Aprendo gli occhi, Jack la vide sorridere. Chiuse di nuovo gli occhi e si lasciò andare alle sue carezze. Le dita di lei percorse le guance, la mascella e tornarono ad avvolgere nuovamente il collo.

“È sempre più delizioso quando si offre un appiglio sull'abisso, per poi spingerlo giù all'ultimo”. Le parole di lei lo colsero confuso. Cos...? Il suo respiro gli si spezzò in gola quando sentì le dita di Eveline stringersi sul collo, sempre di più. Vrrrip al suono del disco che saltava, spalancò gli occhi per vedere la faccia della donna che amava più di qualunque altra cosa al mondo, distorta dalla furia. I denti digrignati, più appuntiti del normale, i capelli che volteggiavano nell'aria, il bianco degli occhi venato di sangue.
Jack cercò di spezzare la sua presa afferrandole ed artigliandole i polsi, colpendole le braccia, spingendole via quella faccia sconvolta da una famelica ira. Ma la sua forza era innaturalmente sovrumana. Mentre l'aria stava lentamente finendo e sentiva le forze iniziare a mancargli, con un ultimo sforzo afferrò entrambi i pollici che gli premevano la trachea e li tirò bruscamente verso il basso. Uno si ruppe ad angolo retto e Jack ne approfittò per far scivolare un piede tra i loro corpi e a respingere la donna con un calcio. Il colpo spedì entrambi a terra. Boccheggiante, Jack cominciò ad inspirare ossigeno per riempire i polmoni ormai vuoti. Ogni respiro era un sogno, che si trasformarono in incubo quando vide Eveline, o quello che un tempo era lei, rialzarsi lentamente.
Vrrrip il pollice spezzato era tornato normale e l'essere che aveva d'avanti era mutato in maniera grottesca. Non solo la pelle era diventata grigio pallido, ma i capelli color fango ricadevano su un corpo smunto, gli arti magri e anormalmente lunghi finivano con dita dalle innumerevoli articolazioni e artigli uncinati. I denti, ancora più affilati di prima, spuntavano da un taglio sulla faccia, dove le labbra, quasi inesistenti, erano di un malsano verde. Ma quello che lo terrorizzò furono gli occhi, neri, nei quali poté vedere di nuovo l'abisso. Dove poteva vedere se stesso.
La creatura allungò una mano verso di lui, poi sì fermò, interdetta. “Oh cielo! Forse così è ancora più divertente” Vrrrip. Il suo aspetto mutò nuovamente per tornare a quello di Eveline. “Meglio?” chiese, mentre si sistemò una ciocca di capelli dietro all'orecchio, proprio come era solita fare lei.
Nonostante il terrore, Jack percepì la musica che proveniva dal grammofono, adesso distorta, stonata. Unghie passate su corde di violino mentre accordi di pianoforte venivano suonati a caso. E al suono di questa melodia da incubo, quella che non era Eveline si mise a ballare una danza macabra. L'investigatore strisciò inorridito all'indietro, finché la sua schiena non incontrò lo stipite del vano che dava sull'ingresso e si sollevò tremante, guardando bene di non togliere lo sguardo da quell'essere per neanche un istante. Quando si accertò che le sue gambe sarebbero riuscite a reggerlo, fece uno scatto per svoltare l'angolo e buttarsi sulla porta, la sua salvezza da quell'orrore.
Con un balzo raggiunse la maniglia e la girò, pieno di speranza nella sua fuga, nel poter tornare nel mondo normale, dove queste creature non esistono. Ma la speranza, in questo caso, non fu l'ultima cosa a morire. La porta non si apriva. Disperato provò a prenderla a spallate, ma niente sembrava servire.
“Andiamo Jack, pensi veramente che non abbia preso provvedimenti in merito” sentì una voce provenire dall'altra stanza, mentre una risata come vetri infranti gli fece rizzare i capelli sulla nuca.
Vrrrip passi, piedi che calpestavano un pavimento bagnato, lo avvertivano che quella cosa si stava avvicinando. Delle dita sbucarono afferrando l'angolo del muro che dava sul salotto, poi la testa di Eveline, che dolcemente sorrise “Eccoti qui! Torna da me. Ci apparteniamo!” Ma quei denti dicevano il contrario. Lui le apparteneva, come un topo in trappola appartiene ad un gatto, che pigramente gioca mostrandogli delle vie di fuga per poi spezzare le speranze di libertà con un miagolio malefico.
E la sua altra via di fuga era proprio dietro di lei, la porta che dava sul retro. Con uno splash la donna si piazzò davanti a lui, in mezzo al corridoio. Fu in quel momento che Jack si rese conto che il pavimento era ricoperto da un paio di centimetri di liquido e l'odore di ferro nell'aria gli suggerivano la cruda verità. Stavano camminando nel sangue.
Quell'essere uscito dal più perverso angolo del reame di Morfeo si avvicinò di un passo, lasciandosi sfuggire una risatina a metà tra lo scherno ed il genuinamente divertito. Per ogni centimetro che faceva verso di lui, Jack indietreggiava di quel poco che quella paura raggelante ed ancestrale gli permetteva, anche se non avrebbe voluto fare altro che correre e non fermarsi più, per il resto della  sua vita.
Invece arretrò finché non colpì qualcosa dietro di lui e, in un breve momento di lucidità, una realizzazione gli attraversò il cervello. L'appendino con il suo impermeabile e, soprattutto, la sua pistola. Raccolse quel poco di coraggio che ancora gli era rimasto e si girò, distogliendo lo sguardo dalla minaccia che aveva davanti, e affannosamente ravanò per trovare il revolver. Quando la sua mano incontrò l'impugnatura si volse di scatto togliendo al contempo la sicura. Bang esplose un colpo per colpire l'essere in mezzo al petto. Vrrrip Ma l'essere non era più lì.
Dannazione! Si rese conto che la via per la porta sul retro era ora libera. Non importa, basta scappare da questo fottuto posto e non tornare mai più. Giuro che lo farò radere al suolo. Dovessi farlo io stesso. Si mise a correre sapendo che da questo poteva dipendere la sua sopravvivenza. Ogni fibra del suo essere era volta a raggiungere l'uscita dalla casa, dall'incubo, dalla morte. Il sangue, che adesso gli arrivava agli stinchi, lo rallentava, ma la paura era infinitamente più forte.
“Mi vuoi già lasciare?” la voce la sentì proprio quando qualcosa cercò di afferrargli una caviglia. Lo slancio che stava facendo gli permise di districarsi, ma dovette appoggiarsi alla balaustra delle scale che portavano al piano superiore per evitare di cadere. Mentre si rimetteva in equilibrio, vide qualcosa muovere la superficie del sangue dov'era ormai immerso fino alle ginocchia, e la creatura emergere ridendo. “E io che ho fatto di tutto per essere una buona ospite. Tsk tsk tsk”. In tutta risposta, Jack puntò la pistola, tremante, contro la figura, che scoppiò nuovamente in una risata “Jack, Jack, Jack! Caro, perché vuoi ferirmi? Perché volevo torcere quel tuo bel collo?” Istintivamente, l'investigatore portò una mano a protezione della gola, suscitando una nuova risata nella creatura. Jack sapeva che quel mostro aveva la situazione sotto controllo, non c'era niente che lui avrebbe potuto fare per sfuggirle. Lentamente, abbassò l'arma e chinò la testa. Rassegnato.
“Vedi? Così va meglio. Perché lottare? Facciamo un patto. Visto che mi hai fatto divertire un po', riporterò le cose a com'erano prima e te ne andrai sereno. Certo, non avrai lo stesso sapore di una preda impaurita, ma sono disposta a sacrificarmi per te. Cosa ne dici?” Nel frattempo si era avvicinata e aveva iniziato ad accarezzargli la guancia “Vedrai, sarà come addormentarsi cullati in una vasca di latte e miele, sarà come” Bang un buco era comparso nell'addome del mostro “Tu! Misero umano, schifosa feccia! Mi divertirò a tenerti in vita per secoli mentre ti torturo! Come hai osato!? Ti costringerò a guardami mentre ti mangio poco alla volta!” così dicendo, lo afferrò e lo scaraventò contro il corrimano delle scale, che si sfondò, lasciando Jack riverso sulle scale. Vrrrip il mostro riprese un po' di compostezza lisciandosi la parte del vestito dove un tempo la pallottola le era passata attraverso. Sospirò e si rivolse nuovamente a Jack “Ma come faccio a restare arrabbiata con te?” E piano piano fece il giro per salire le scale. Jack si strinse l'impermeabile al petto come se potesse proteggerlo, ma sapeva anche lui quanto fosse vana quell'illusione. Le finestre del primo piano! Posso scappare da lì. Non sono troppo in alto da causarmi qualche vero danno saltando. Fissò lo sguardo sulla creatura Bang esplose un altro colpo. Il mostro semplicemente scartò di lato ed evitò il proiettile. “Come si dice? Fregami una volta, è colpa tua. Fregami due ed è colpa mia”.
Jack allora si voltò e, incespicando tra i suoi piedi e i gradini, arrancò su per l'ultimo tratto di scale e costeggiò il corrimano a destra infilandosi nel corridoio, alla fine del quale vide una finestra.
Un ultimo sforzo! Dai Jack! Ce la puoi fare! Ormai intossicato dall'adrenalina, corse a perdifiato per il corridoio finché non raggiunse la finestra schermata dalle tende, che Jack aprì con tale forza da divellerle dal sostegno. Vrrrip Con panico vide che la finestra era completamente murata e che non gli sarebbe stato possibile passare di lì. Allora si girò per osservare l'apertura speculare dall'altra parte dello stretto passaggio, dal quale invece filtrava un pallido raggio di luce lunare.
Era 50-50! Dannazione! DANNAZIONE! Senza darsi il tempo di riprendere fiato, riprese a correre per raggiungere quel barlume di salvezza. Passando vicino alle scale, puntò di scatto la pistola, ma il mostro non era più lì. Dove diavolo è andata adesso?! Ma non aveva importanza, se solo fosse riuscito a raggiungere la finestra. Mancavano solo pochi metri. 10... 6... 4... A due metri di distanza,  spiccò un salto per sfondare la finestra. Non voleva perdere un solo secondo e avrebbe attutito la caduta rotolando all'impatto con il suolo. Preferiva rischiare con quello che sarebbe successo là fuori, piuttosto che con quello che c'era ancora là dentro. Vrrrip si ritrovò disteso nel corridoio, di fronte alle scale Cosa...? “Stavi per caso cercando di passare attraverso questa?” una voce alle sue spalle lo forzò a voltarsi e vide la creatura che passava sorridendo un dito sull'infisso della finestra, divertita. Cos'è successo? Non importa. Se non posso passare di lì, proverò da una stanza. Si allontanò dal mostro, superando le scale e si buttò a peso morto sulla maniglia della porta alla sua destra, spalancandola. Vrrrip si ritrovò di nuovo a guardare il corridoio per la sua lunghezza. In fondo, il mostro con una smorfia divertita che lo salutava con la mano. Si voltò per imboccare la porta dal quale era entrato, ma alle sua spalle c'era solo la finestra murata di prima. Jack premette le mani sul muro come a volerlo spostare a forza. Sempre più forte, finché non prese a pugni la parete di mattoni “Andiamo!”. Si voltò un'altra volta e imboccò la porta alla sua sinistra, la stessa che prima lo aveva riportato indietro. Questa volta si ritrovò in una piccola stanza adibita a biblioteca. Vecchi volumi erano allineati alle pareti in scaffali. Un paio di poltrone impolverate erano disposte vicino ad un camino spento. Da un lucernario si poteva ammirare la luna piena che illuminava la stanza. Ma Jack non notò niente di tutto ciò. Non c'erano finestre dalle quali potesse tentare la fuga, quindi corse verso l'uscita che vide dall'altra parte della sala da lettura. Tirò una spallata alla porta di legno e Vrrrip si ritrovò nell'ingresso, guardando le scale. “Oddio, no!” si lasciò sfuggire disperato. Stava iniziando a pensare che da lì non ci fosse uscita, che fosse destinato a rimanere bloccato lì dentro per sempre. La porta sul retro. La via ora è libera! Ancora una volta, scattò in avanti per tentare un'altra disperata fuga. Raggiunse la maniglia e pregò che la porta si aprisse Tipregotipregotipregotiprego fa che si apra! Spinse e la porta non si mosse. Tirò e questa cominciò ad aprirsi verso di lui. Sì! Vrrrip Spalancò l'uscio e si lanciò... dentro? Era di nuovo nel corridoio del primo piano. La disperazione aveva ormai attecchito ad ogni fibra del suo essere. Si appoggiò alla parete dietro di lui. Una parte del suo cervello furiosamente in cerca di una soluzione, una via di fuga, l'altra che gli diceva di lasciarsi cadere a terra, sconfitto. In mano reggeva ancora l'impermeabile. Tremante se lo infilò, più per un vago e fittizio senso di maggiore protezione che per un reale utilizzo. Il gesto fu totalmente meccanico. La sua mente era troppo distrutta per poter anche solo rendersi conto di quanto inutile, e virtualmente pericoloso, fosse l'impegnare le mani in qualunque altra cosa che non fosse reggere e puntare la pistola. Quello che però il cervello registrò, fu il duro e metallico contatto con la fiaschetta che era ancora nella tasca interna. Con la mano libera, tremante, la tirò fuori e svitò il tappo. Poteva il liquido ambrato all'interno dargli il coraggio di affrontare quell'incubo? Incapace di trovare una risposta, iniziò a bere.
Il whisky lo pervase di un leggero torpore. Era un pausa che sapeva non potersi permettere, ma quale altra opzione aveva? Non sembravano esserci altre vie di fuga. Forse uccidendo la creatura o aspettando fino al mattino avrebbe potuto fuggire e sopravvivere.
Vrrrip “Va un po' meglio adesso?” per poco non si strozzò con un sorso mezzo deglutito del distillato, mentre sentiva due braccia che lo avvolsero in un abbraccio da dietro. Con uno scossone si liberò e ruotò Bang e sparò un colpo esattamente in mezzo ai due arti, ma il proiettile colpì il muro, dal quale soltanto le braccia uscivano “Jack, ancora non lo abbiamo capito?” Per tutta risposta l'investigatore riprese a correre imboccando un'altra porta Vrrrip e tornado nel corridoio, scendendo le scale Vrrrip salendo le scale, saltando da una finestra Vrrrip entrando da una porta, scappando dal mostro Vrrrip correndole incontro Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip  Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip Vrrrip

Quanto era passato ormai, un'ora? Cinque? Un giorno? Una settimana? Un anno? Quanto? Quanto? QUANTO?! Stanco, distrutto aprì l'ennesima porta. Uno sgabuzzino. Posso nascondermi qui? Posso riposare un minuto? Trascinando i piedi entrò chiudendosi la porta alle spalle e si accasciò a terra, la schiena al muro. Tirò di nuovo fuori la fiaschetta e riprese a bere. Cos'altro avrebbe potuto fare? Ma all'interno erano rimaste solamente poche gocce. Una risata folle gli salì dal petto ed esplose nella piccola stanza, mentre affondò la faccia in una mano, il gomito appoggiato sul ginocchio. Non gli importava se la creatura lo potesse sentire e potesse venir guidata a lui. Non gli importava più nulla.
La risata continuò maniacale a riempire lo sgabuzzino, l'intera casa. Lasciò cadere il bracciò e continuò a ridere guardando verso il soffitto, verso Dio? Il Destino? Tac tac tac Sapeva cosa fosse quel rumore e cosa stesse arrivando. E continua a sghignazzare mentre chinava la testa. Vide la porta aprirsi e le scarpe con il tacco di lei fare il loro ingresso. Poi le sue gambe piegarsi e il suo bel viso allinearsi al suo. Ancora sorrideva! Jack la guardò negli occhi. Il suo viso a pochi centimetri di distanza. Jack puntò la pistola alla sua tempia.

Bang!

\[/expand]
